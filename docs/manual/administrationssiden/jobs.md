---
title: Jobs
parent: "Administrationssiden"
nav_exclude: false
---

Job-oversigten giver et overblik over afviklingen af jobs på OS2borgerPC-computere for det valgte site. Til venstre kan man vælge diverse filtre der gør listen mere overskuelig og til højre vises en liste over jobs der matcher de valgte filtre.

## Filtre
Ved at klikke på afkrydsningsfelterne ud for de forskellige statuser kan du filtrere de viste jobs ud fra deres status. Som standard er alle statuser på nær "Genstartet" angivet.

Under afkrydsningsfelterne kan du vælge filtre ud fra batches, computere og grupper. For at filtrere på disse skal du klikke på den kategori du vil filtrere og efterfølgende klikke på et element i den liste, der bliver foldet ud. Det valgte element vil blive markeret med orange. Det er kun muligt at vælge et element i hver kategori. Du kan nulstille filtrene til standardfiltrene ved at klikke på "Nulstil filtre" i toppen af listen med filtre.

## Joblisten
Joblisten viser Script-navn, batchnavn, brugeren som startede jobbet, oprettelsestidspunkt, starttidspunkt, sluttidspunkt, status og computernavn for hvert job der matcher de valgte filtrre. Man kan ændre sorteringen ved at klikke på overskrifterne over tabellen.

Hvis man klikker på det lille ikon til højre på et job i listen, får man vist log-outputtet for det job. Hvis jobbet endnu ikke er blevet afviklet, indeholder log-outputtet kun de valgte inputparametre. Hvis jobbet er afsluttet, vil der også være en knap, som man kan trykke på for at genstarte jobbet (dette er primært relevant hvis jobbet fejlede).