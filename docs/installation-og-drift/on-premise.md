---
title: "Drift på egen server (on-premise)"
parent: "Installation og drift"
nav_exclude: false
---
Det er ret enkelt at drive et OS2BorgerPC Administrationssite på en lokal VMWare server eller lign.

Placeres serveren på på et internt netværk frem for at være tilgængelig via internettet forenkles den overordnede sikkerhedsadministration. Typisk er det et begrænset antal medarbejdere, der har behov for adgang. Fjernadgang kan det evt. håndteres sikkert via VPN. 

Skulle der opstå nedetid på administrationssitet påvirker det ikke driften af selve BorgerPC-maskinerne. Disse fungerer uafhængigt og fortsætter som normalt, også hvis serveren er utilgængelig. Derfor vil eksempelvis biblioteket eller jobcenteret ikke opleve forstyrrelser, hvis en teknisk fejl gør serveren utilgængelig i en periode.

Sønderborg Kommune har haft gode erfaringer med selv at hoste OS2BorgerPC Administrationssitet i mere end fem år. 