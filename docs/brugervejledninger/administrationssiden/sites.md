
I toppen af oversigten vises der noget generel information om de sites, som du har adgang til.


Sites: Samlet antal sites, som du har adgang til
Computere i alt: Samlet antal computere registreret på de sites, som du har adgang til
aktiveret: Samlet antal aktiverede computere på de sites, som du har adgang til
Online: Samlet antal online computere på de sites, som du har adgang til
OS2borgerPC: Samlet antal OS2borgerPC computere (ikke kiosk) på de sites, som du har adgang til
OS2borgerPC Kiosk: Samlet antal OS2borgerPC kiosk computere på de sites, som du har adgang til
20.04, 22.04, 24.04, ...: Samlet antal computere med hver Ubuntu version på de sites, som du har adgang til
Sletning af site
HUSK: Kun kunde-admins kan slette et site!

For at starte processen med at slette et site, skal du klikke på dropdown-symbolet i højre side af knappen for det site og derefter på "Slet site". Bemærk at hvis der er 5 eller flere computere registreret på sitet, vil "Slet site"-knappen være inaktiv, og sletning vil ikke være muligt. Du vil så være nødt til manuelt at fjerne computere fra sitet, før at sletning er muligt. Computerne kan fjernes via computer-oversigten for det site. Når du klikker på knappen "Slet site", vil du blive omdirigeret til en ny side, som vil informere dig om konsekvenserne ved at slette sitet. Du skal sætte hak i et afkrydsningsfelt, som indikerer, at du forstår og accepterer konsekvenserne ved at slette sitet, før at du kan klikke "Bekræft sletning" for at færdiggøre sletningen.

Oprettelse af nyt site
HUSK: Kun kunde-admins kan oprette nye sites!

Hvis du ønsker at oprette et nyt site, skal du klikke på knappen "Tilføj nyt site", som kun er synlig for kunde-admins. Dette vil åbne en dialog, hvor du skal angive et navn og et unikt UID for sitet. Bemærk at UID'et skal bruges i forbindelse med registrering af computere på sitet. Vi foreslår derfor værdier som "organisation" eller "organisation-placering" (uden citationstegn). Dialogen vil indikere, hvorvidt det valgte UID er unikt. Hvis det valgte UID ikke er unikt, vil "Opret site"-knappen i bunden af dialogen være inaktiv. Når du klikker på "Opret site", vil du blive sendt tilbage til sites-oversgiten, hvor det vil være muligt at vælge det nye site.

Når du har oprettet et nyt site, kan du oprette nye brugere for sitet eller tilføje eksisterende brugere til sitet via sektionen "Brugere" for det site. Se dokumentationen omkring "Brugere" for mere information.
